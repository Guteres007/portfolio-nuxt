---
id: 2
title: Proč by i vaše firma měla mít webové stránky
description: Říká se, že kdo dnes není na internetu, jako by nebyl. A pro firemní podnikání to platí dvojnásob
img: img/blog/notebook-mac.jpg
alt: webové stránky
internal: false
date: 17. 02. 2021
---


Říká se, že kdo dnes není na internetu, jako by nebyl. A pro firemní podnikání to platí dvojnásob. A to i ve chvíli, kdy působíte v tzv. kontaktním oboru (řemeslné služby, kosmetika, kadeřnictví atd.). Jde samozřejmě o vaši prezentaci, ovšem ve hře je i něco jiného. 

<div class="text-center mb-30">
 <img class="width-400" src="/img/blog/example-11.svg" alt="ilustrace nabídka">
</div>

## Prozraďte, co nabízíte

Na [prvním dojmu](https://www.kinesisinc.com/the-truth-about-web-design/) záleží. Právě proto si na sebe k pohovoru bereme to nejlepší oblečení – víme, že úsudek si náš budoucí zaměstnavatel často udělá ještě dříve, než poprvé otevřeme ústa. A firemní weby pracují na identickém principu. Hodně totiž dokáží vypovědět o nabízené kvalitě našich služeb. Internetové stránky s hrubkami, nepřehledným strukturováním a dalšími chybami případné zájemce spíše odradí. A to byste zcela jistě nechtěli.

## Kvalitní web vám dokáže vydělat peníze

Z výše uvedeného vyplývá jediné. Pokud internetové stránky nemáte nebo jejich tvorbu svěříte nezkušenému freelancerovi či studentovi, v konečném důsledku vždycky proděláte. Stačí si jen spočítat zisk na ušlých zakázkách. Podle průzkumů se mohou v některých odvětvích pohybovat zisky z on-line prostředí i na hranici 60 %. A to rozhodně není zanedbatelné číslo. 

<div class="text-center mb-30">
 <img class="width-400" src="/img/blog/example-20.svg" alt="ilustrace-peníze">
</div>

Webové stránky pro firmu by proto vždy měl vytvářet profesionál, který ví, na jaké prouživatelsky přívětivé aspekty se zaměřit, ale zároveň přitom neopomene ani SEO a umístění vaší firemní prezentace ve vyhledávačích.

## Kolik času na první dojem máte? Opravdové minimum

Ale podívejme se na další číslo: 7 vteřin. Ano, přesně [tento čas](https://www.tributemedia.com/blog/you-have-7-seconds-what-a-visitor-should-know-about-your-website-within-moments) rozhodne o tom, zda se u vás nový návštěvník zdrží nebo se vydá hledat pomoc ke konkurenci. Jestliže se během tohoto času nedozví, co nabízíte a jaké výhody máte připraveny právě pro něj, pak jste ho s velkou pravděpodobností definitivně ztratili.
