---
title: Web na míru nebo šablonu?
description: Potřebujete zviditelnit své podnikání? Nechcete se spoléhat jen na ústní doporučení nebo vyvěšené letáky?
img: img/blog/pravitko.jpg
alt: webové stránky
internal: false
date: 03. 03. 2021
---


Potřebujete zviditelnit své podnikání? Nechcete se spoléhat jen na ústní doporučení nebo vyvěšené letáky, ale rádi byste šli takříkajíc s dobou? Pak vsaďte na kvalitní webovou prezentaci. Ne vždy je však nutné investovat desítky tisíc. 

Zjistěte, podle jakého kritéria je vhodné tyto služby vybírat, a na které aspekty je nutné klást důraz. Pokud totiž nejste vidět, je to skoro to samé, jako kdybyste vůbec neexistovali. [Změňte to!](https://www.andrasi.cz/#kontakt)

## Zaměřte se na jednoduchost a jasné sdělení

Víte, jak dlouho potenciální návštěvník nově navštívené stránky hodnotí? Pouhých [7 vteřin](https://www.tributemedia.com/blog/you-have-7-seconds-what-a-visitor-should-know-about-your-website-within-moments). Jen tak málo času máte na to, abyste ho zaujali. Musíte mu sdělit vše potřebné a zároveň ho pobídnout k dalšímu prohlížení. 

<div class="text-center mb-30">
 <img class="width-400" src="/img/blog/bg5-1.svg" alt="ilustrace prohlizeni webu">
</div>

Na první pohled tedy musí být zřejmé KDO jste a CO nabízíte. Dbejte na to, aby se všechny prvky vašeho webu nějak vztahovaly k tématu. Květiny patří ke květinářství nebo k masérskému salonu, ale určitě ne do restaurace. Tam návštěvníky jen zmatou, jakkoli krásně vypadají. A takových příkladů bychom mohli najít celou řadu.

A co je ještě v sázce? Určitě jednoduchost. Pro první seznámení je tento aspekt stěžejní. Teprve později lze doporučit rozbalovací menu, nápadité pohyblivé grafické prvky, dlouhé (ale věcné) texty apod. Jakmile totiž návštěvníka zaujmete, bude mít mnohem více chuti se s obsahem vašeho webu seznámit blíže. A o to jde přece především.

## Kdy si vystačíte s obyčejnou šablonou

Díky mnoha chytrým řešením (např. [Webnode](https://www.webnode.cz/)) už není vystavění základní webové prezentace vůbec žádným problémem. Zvládne to s trochou snahy i amatér. Ovšem ne vždy vám bude takové řešení vyhovovat. Šablonu použijte tehdy, pokud vám stačí jen základní informace. Typicky jde o:

- základní představení služby
- rozpis dostupných variant služeb 
- ceník 
- kontakt
- reference apod.

Nezapomeňte ani na náležitosti, které vám v tomto ohledu ukládá zákon. Každá firemní webová prezentace musí mít vždy na přístupném místě uveden název, sídlo firmy a samozřejmě IČO. U e-shopů jsou pak nutné i profesionálně sepsané [obchodní podmínky](https://www.apek.cz/vzorove-obchodni-podminky-apek), kompletní informace o nabízených produktech, podmínky reklamace a záruky apod. Naplňujete tím nejenom literu zákona, ale také zvyšujete svou [důvěryhodnost](https://www.ilincev.com/10-principu-ktere-udelaji-vas-web-duveryhodnejsi) v očích okolí.

<div class="text-center mb-30">
 <img class="width-400" src="/img/blog/bg7-2.svg" alt="ilustrace okoli">
</div>

Tím už se ovšem dostáváme na samou hranici toho, co běžná šablona pro firemní prezentaci zvládne. Její přizpůsobení na míru bývá většinou obtížné a co do funkčnosti se ani při nejlepší péči nedokáže vyrovnat profesionálně navrženému řešení na míru, jež zohlední všechny vaše požadavky a potřeby.

## Webové stránky na míru potřebujete ve chvíli, kdy chcete se svými zákazníky skutečně komunikovat 

Až doposud přišla na přetřes jen tzv. pasivní komunikace. Dáte o sobě vědět. Ukážete, co nabízíte a dost možná poskytnete i základní možnost zpětné vazby prostřednictvím jednoduchého formuláře, určeného například pro reklamace. Tím ovšem možnosti standardního „krabicového“ řešení končí. S mnoha požadavky a situacemi totiž bohužel počítat neumí. 

<div class="text-center mb-30">
 <img class="width-400" src="/img/blog/bg10-2.svg" alt="ilustrace komunikace">
</div>

Potíž může nastat už při výběru formuláře. Potřebujete, aby ten váš uměl například rozčlenit uživatele do jednotlivých kategorií tím, že se jich jednoduše zeptá, čeho se jejich dotaz týká? Poohlížíte se po interaktivním ceníku, který by zvedl zájem o vaše služby? A co takhle on-line konfigurátor zakázkového produktu, díky němuž si budou moci vaši zákazníci vše sestavit a vyzkoušet předem, ještě před odesláním objednávky?

Jde přesně o ten typ prouživatelsky přívětivých prvků, jež se už bez profesionální programátorské práce neobejde. Musí totiž maximálně zohledňovat přesně to, co chcete a můžete svým zákazníkům nabídnout. A to bez jakýchkoliv kompromisů. A jak zajistit jejich plnou funkčnost? Chtějte programátora, který má s podobnými výzvami zkušenosti. Vybírejte tedy podle referencí. Ty jsou vždy sázkou na jistotu. 

