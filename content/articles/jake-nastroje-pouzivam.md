---
id: 5
title: Jaké nástroje používám při vývoji?
description: Nástroje musí být jednoduché a užitečné. Chcete vědět, jaké nástroje vám usnadní práci?
img: img/blog/ruzovy-computer.jpg
alt: webové nástroje
internal: false
date: 23. 08. 2021
---


Při každém výběru nástroje mám dva požadavky. Musí být jednoduchý a výrazně mi snížit časovou náročnost problému, které opakovaně řeším. Příkladem může být nástroj [Notion](https://www.notion.so/), který je jednoduchý na ovládání a veškeré poznámky, které v něm udělám jsou vždy k dispozici online. Nemusím nic psát k sobě na papír. 


## Nástroje pro projektové řízení : [Notion](https://www.notion.so/)
#### Další varianty: [Trello](https://www.trelo.com.com/), [Freelo](https://www.freelo.cz/) 
Pokud potřebujete efektivně řídit úkoly a máte menší tým vývojářů, tak tyto nástroje jsou pro to ideální. Notion je však z těchto nástrojů trochu rozdílný. Lze v něm jak řídit projekt, tak psát poznámky, vytvářet seznamy, sdílet mezi klienty pomocí odkazu a spoustu dalšího.

## Nástroje pro správu času : [Toggl](https://www.toggl.com) 
#### Další varianty: [Rescuetime](https://www.rescuetime.com/), [Desktime](https://desktime.com/)
Pro jednoduchou správu času používám Toggl. V tomto systému lze dokonce kooperovat s dalšími uživateli. Docela jednoduchý nástroj a velice oblíbený mezi freelancery. Pokud máte firmu a chcete měřit čas všem, musíte mít něco robustnějšího. Desktime je pro tento účel velice dobrá volba. Máte přehled o tom, kdo co používal v pracovní době a jak moc byl v ten den produktivní.

## Nástroje na emaily: [Thunderbird](https://www.thunderbird.net/cs/) 
#### Další varianty: [Spike](https://www.spikenow.com/), [Shift](https://tryshift.com/)
Thunderbird je sázka na jistotu. Dlouhodobě se neplatí poplatky a je spolehlivý. Spike zase sází na algoritmus, který vyhodnocuje, která zpráva je důležitá a která ne. Shift je spíše něco jako obal pro vaše aplikace. Můžete používat gmail, slack, instagram, vše na jednom místě.


## Nástroje na grafiku: [Canva](https://www.canva.com/)
#### Další varianty: [Affinity Photo](https://affinity.serif.com/en-gb/), [Photoshop](https://www.adobe.com/cz/products/photoshop.html)
Affinity je vlastně jako Photoshop, jen s tím rozdílem, že neplatíte poplatky měsíčně, ale jen za doživotní licenci. Protože grafiku tolik neovládám, ocením, když jednoduché věci mám už předem připravené, následně upravím texty a použiji, kde zrovna potřebuji. Tento přístup je typický pro Canvu. Využívám ji hlavně pro marketingové účely. Mohu si vybrat z předem nadefinovaných grafických šablon. 

## Správa hostingu: [Total Commander](https://www.ghisler.com/)
#### Další varianty: [Filezilla](https://filezilla-project.org/), [mRemoteNG](https://mremoteng.org/)
 Total Commander používám od svých 7 let a i ve svých 31 letech na něj nedám dopustit. Občas potřebuji připojení přes speciální SFTP protokol, místo klasického FTP protokolu, takže sáhnu po Filezille, která tento protokol podporuje. Pokud potřebuji už připojení přímo na server pomocí SSH a nechci si neustále pamatovat vygenerované hesla, tak použiji mRemoteNG. Je to vlastně terminál, jen s tím rozdílem, že si veškerá hesla použitá pro připojení pamatuje.
